# Vefforritun 2, 2023, einstaklingsverkefni

## Lýsing

Verkefnið er tvíþætt:

1. Verkefni og skýrsla sem þið vinnið sjálf, gildir 10% af lokaeinkunn.
2. Valkvæm kynning á verkefni, gildir 10% af lokaeinkunn til upphækkunnar.

Ætlast er til að allir vinni og skili verkefni og skýrslu.

### Verkefni og skýrsla

Verkefni unnið kringum efnistök og er í formi forrits eða viðmóts sem unnið er frá grunni.

Skilyrði er að verkefnið skal nýta a.m.k. þrennt af eftirfarandi:

- Einhversskonar próf skrifuð sem skipta máli.
- Notendaumsjón útfærð.
- Vefþjónusta (REST eða GraphQL) útfærð.
- Bakendi útfærður (ekki krafa )
- Framendi útfærður (með template máli, React, Svelte eða öðru framenda framework).
- Gagnagrunnur (SQL eða NoSQL) notað.
- Hönnunarskjöl útfærð (Figma, UML rit eða álíka) og kynnt í skýrslu.
- Greining á verkefni unnin fyrirfram t.d. ef verkefnið er stærra en það sem formast innan þessa verkefnis (t.d. tímalínur, niðurbrot á verkþáttum) og kynnt í skýrslu.

Skýrsla er skjölun á því hvað var gert og hvernig það tengist vefforritun, hvaða skilyrði og hvernig þau voru uppfyllt.

Form skýrslur skal annaðhvort vera Markdown skjöl í repo (`readme.md` og hugsanlega fleiri skrár) eða sem PDF skjali.

### Kynning

Skila þarf verkefni og skýrslu _fyrir_ kynningu til að geta fengið fulla einkunn.

Kynning fer fram í mánudags eða miðvikudagstíma fyrir framan kennara og aðra nemendur. Kynning fer yfir það sem kemur fram í skýrslu og sýnir dæmi úr forriti.

Lengd skal vera um 10 mínútur, hámark 15 mínútur.

Eftir kynningu þarf að svara óundirbúnum spurningum frá kennara.

### Hugmyndir um efnistök

Verkefnið er viljandi opið, þið megið gera hérumbil hvað sem er svo lengi sem það hefur _einhverja_ tengingu við vefforritun (þarf ekki einu sinni að vera tengt við neitt sem við gerðum í vor!)

Til dæmis:

- Önnur framendaframework, t.d. Vue,
- Vefforritun í öðru forritunarmáli/forritunarumhverfi, t.d. Ruby on Rails, .NET, PHP.
- Notkun á öðrum gagnagrunnum, SQL eða NoSQL
- App dæmi sem nýtir t.d. React Native eða Flutter.
- Útfærsla á verkefni í formi vefforrits:
  - Einhver „viðskiptahugmynd“, getur verið í formi „proof of concept“.
  - Þitt eigin vefur/blog.
  - Vefur um efni/áhugamál.

## Sett fyrir og skráning

Verkefni sett fyrir í fyrirlestri mánudaginn 13. febrúar 2023.

Skrá þarf sig til að taka þátt í aukaverkefni fyrir 13. mars 2023, sjá Canvas. Skráning er ekki bindandi.

## Mat

- Verkefni og skýrsla:
  - 20% Verkefni er fullklárað.
  - 50% Efnistök og tenging við vefforritun, skilyrði uppfyllt.
  - 30% Skýrsla.
- Kynning
  - 10% Kynning virðir tímamörk.
  - 20% Uppsetning, glærur, forritunardæmi.
  - 50% Kynningin skýr og auðvelt að fylgja eftir.
  - 20% Svör við óundirbúnum spurningum.

## Skil

Kynningar fara fram í fyrirlestrartímum:

- mánudaginn 27. mars 2023.
- miðvikudaginn 29. mars 2023.
- mánudaginn 17. apríl 2023.
- miðvikudaginn 19. apríl 2023.

Skráning á þær er sérstaklega tiltekin í verkefnalýsingu á Canvas. **Skila þarf verkefni og skýrslu fyrir kynningu**.

Skil á kláruðu verkefni _án kynningar_ skal skila á Canvas í seinasta lagi föstudaginn 21. apríl 2023.

Skil skulu innihalda:

- Slóð á verkefni keyrandi á hýsingu, ef við á.
- Slóð á GitHub repo fyrir verkefni, bjóða skal `osk` í repo.
- Skýrsla (sjá kröfur um form að ofan).

---

> Útgáfa 0.1

| Útgáfa | Breyting      |
| ------ | ------------- |
| 0.1    | Fyrsta útgáfa |
